<!DOCTYPE html>
<html lang="sv">
    <head>
        <meta charset="utf-8">
        <title> Jenmad-5analys</title>
    </head>
    <body>
        <h1> Analysering av SL:s webbplats </h1>
        <!-- br för extra avstånd mellan varje section-->

        <br>
        <section>
            <h2> Syfte med webbplatsen </h2>
            <p>
                Syftet med webbplatsen är att erbjuda information och tjänster till resenärer som reser med Stockholms kollektivtrafik. SL.se erbjuder reseplanering så som möjligheten att söka mellan olika destinationer och få en tydlig resväg inom kollektivtrafiken, detta med hjälp av avgångstider och byten av linjer eller färdmedel, se tidtabeller och uppdateringar om trafikstörningar. SL.se erbjuder även information om biljettsystem och dess priser, samt nyheter och övrig information. Scrollar man längre ner på huvudsidan ges även restips i Stockholm. Utöver att förse vanliga resenärer med sina tjänster erbjuder SL även tjänster till företag och skolor. Dessa tjänster inkluderar större biljettköp med faktura, men för att få en helhetsbild av vilka tjänster som erbjuds krävs en inloggning [1] vilket jag inte har tillgång till. Utifrån SL:s olika menyer drog jag slutsatsen om att syftet med webbplatsen är att göra kollektivtrafiken mer lättillgänglig och enklare att navigera i, detta genom att samla information och tjänster för olika målgrupper och därav fungera som en central plattform för hela Stockholmregionens kollektivtrafik.
            </p> 
            <p>
                Jag drog denna slutsats för att en webbplats bör förmedla ett tydligt första intryck och göra sitt syfte förståeligt redan vid första överblick [2], vilket jag anser framgår på SL.se genom dess struktur. Till att börja med så möts man på SL:s startsida av reseplaneraren vilket tydligt visar att SL förmodligen dragit slutsatsen av att det är resenärers största behov med att besöka webbplatsen, övriga menyer så som biljetter och trafikinformation kompletterar detta behov genom att erbjuda den information som ofta behövs vid en planering av resa. Syftet ska alltid knytas till användarnas behov [3] vilket jag anser att SL gör genom att placera reseplaneraren i centrum och komplettera med övriga menyer och hjälpmedel. De tillgänglighetsalternativ som finns på SL (vilket jag kommer gå in på djupare i tillgänglighetspunkten på denna uppgift) samt den meny för företag som inkluderar skola, bidrar till att förtydliga att SL syftar på att rikta sig till olika målgrupper.
            </p>
        </section>

        <br>
        <section>
            <h2> Målgrupp </h2>
            <p>
                SL:s webbplats riktar sig övergripande till resenärer i Stockholm läns kollektivtrafik där alla kan dra nytta av innehållet på webbplatsen. Däremot finns det innehåll som är mer eller mindre relevant för vissa resenärer. En webbplats är skapt för att antingen roa eller göra nytta för en tänkt publik [4], i SL:s fall är webbplatsen skapt för att göra nytta. För att begränsa webbplatsen till nödvändig information behöver man inrikta sig på en målgrupp. Utifrån innehåll och struktur på webbplatsen går det att identifiera en mindre målgrupp av användarna. Det går att dela in webbplatsens användare i fyra olika målgrupper. Dessa olika användare går att identifiera på SL.se då det är användarnas behov som bör styra webbplatsens upplägg för att de ska besöka webbplatsen [3]. Målgrupperna kan självklart dra nytta av allt innehåll som är publicerat på webbplatsen, men idén med målgrupper är att varje grupp har skilda behov och förväntningar, vilket förtydligas nedan.
            </p>
            <p>
                Första målgruppen är den primära målgruppen vilket består av de dagliga resenärerna som frekvent använder sig av SL:s kollektivtrafik. Utifrån hur SL:s webbsida är utformad kan man avgöra att SL prioriterar den primära målgruppens behov genom att placera reseplaneraren och det aktuella trafikläget direkt på startsidan, vilket är mer relevant för den dagliga resenären jämfört med exempelvis restips i Stockholm. Detta gör att de snabbt kan få fram relevant information som när nästa buss avgår eller information om inställda avgångar.
            </p>
            <p>
                Andra målgruppen är den sekundära målgruppen som består av tillfälliga resenärer, exempelvis turister och resenärer som vanligtvis inte använder sig av SL:s kollektivtrafik. Dessa har behov av mer bakgrundsinformation exempelvis hur man köper biljetter, vad det kostar och vilka regler som gäller. Denna information går enkelt att hitta under de olika menyerna på förstasidan vilket visar att de är mer relevant information. Över dessa menyer finns även en “English” och “lättläst” meny för att göra webbplatsen användbar och lätt förståelig för icke svensktalande resenärer [5]. Detta är i linje med att en användare har olika förmågor och preferenser vilket gör det nödvändigt att presentera information i flera format [6]. SL.se har även ett avsnitt med restips i Stockholm relevant för turister. Eftersom olika användare har olika behov bör en webbplats erbjuda snabb åtkomst till det som är av störst behov och fördjupad information för de som vill läsa vidare [3], något jag tycker SL lyckats bra med här.
            </p>
            <p>
                Den tredje målgruppen är den tertiära målgruppen som består av företag och skolor som inte använder webbplatsen för privat bruk. De söker framförallt tjänster som större biljettköp, möjlighet till fakturering och särskilda avtalslösningar. SL har därför skapat en meny för företag där all information är samlad för organisationer. Här erbjuds tjänster och information specifikt för deras behov. Detta inkluderar sortiment och priser samt en egen meny för företag respektive skola.
            </p>
            <p>
                Utöver dessa tre finns ytterligare en målgrupp, dessa är de särskilda användarna som är en målgrupp med behov av extra stöd för att navigera på webbplatsen. Här visar SL medvetenhet om att dess användare har olika förmågor och använder sig av WCAG:s riktlinjer genom att erbjuda alternativ som teckenspråk, lättläst och språkval där användaren kan anpassa webbplatsen utefter förmåga och behov [7].
            </p>
            <p>
                För att komma fram till dessa slutsatser om målgrupper har jag försökt kartlägga vem hemsidan är skapad för genom att tänka utifrån olika personas. Detta innebär att SL:s olika användartyper kan representeras genom typiska figurer [6] exempelvis en daglig pendlande student som behöver kontrollera så det inte är någon inställd avgång i januaris ruggiga snöoväder. En turist på ett kort besök som behöver veta vilken biljettyp som är mest fördelaktig. Eller en skoladministratör som ska beställa gruppbiljetter för en skolresa. Jag har även utgått från mig själv som användare och mina behov och försökt se till vad jag hade varit för målgrupp.
            </p>
        </section>

        <br>
        <section>
            <h2> Navigering </h2>
            <p>
                Navigeringen på SL.se känns genomtänkt, tydligt strukturerad och konsekvent. Webbplatsen använder sig av flera olika sorters navigation för att underlätta användningen av webbplatsen. Den typ av navigation SL använder sig av är bland annat global meny, meny (huvudmeny), sekundära menyer, hjälp meny, särskilda funktioner, löpsedel, sökning och länkar [8].
            </p>
            <p>
                SL:s har två olika syften, att tillgodose privatpersoners behov samt organisationers behov. Med detta i åtanke består den globala meny av “privat” samt av “företag” vilket är två huvuddelar på webbplatsen som är viktiga för att användaren snabbt ska kunna orientera sig till de innehåll som är avsett för dennes behov, beroende på om man använder webbplatsen som privatperson eller som organisation. Den globala menyn följer med oavsett vilken sidan på webbplatsen man befinner sig på. För att underlätta användarens navigering har SL ytterligare menyer, tillsammans med globala menyn utgör de huvudnavigationen [9].
            </p>
            <p>
                Dessa menyer är genomtänkta för att skapa struktur på SL:s webbplats. För att minska innehållet på ingångssidan har man buntat ihop innehåll som följer samma tema och namngett menyerna efter passande innehåll. Detta gör det begripligt för användaren vilken typ av information de finner under vardera rubrik [10]. Ifall man navigerar inom centrala menyn “privat” på webbplatsen innefattar huvudmenyerna kategorier som reseplanering, biljetter, kundservice och aktuellt, detta speglar de mest centrala behoven hos resenärer, dessa är konsekventa och finns tillgängliga oberoende av vilken sida av SL:s webbplats man befinner sig på. Reseplaneraren som är en betydelsefull och effektiv funktion på webbplatsen är placerad centralt på ingångssidan och framhävande både i storlek och med bakgrundsbild. Med detta sagt så har SL placerat de viktigaste och mest efterfrågade funktionerna högt upp på sidan där de är synligt för användaren för att förenkla användarens väg till målet [11].
            </p>
            <p>
                Efter man klickat in på dessa menyer visas sekundära menyer även kallat kompletterande navigation [8] som även där innehåller grupperat innehåll men mer detaljerat. Vissa av de sekundära menyerna har ytterligare kompletterande navigation att klicka sig vidare på, i from av ytterligare menyer. Detta skulle jag säga försvårar lite för en ovan användare att kunna hitta rätt, men detta har SL kompenserat med att lägga en sökfunktion placerat till höger om huvudmenyerna. Detta gör det möjligt för användare att själv kunna navigera sig till den information som efterfrågas med ett enkelt klick, detta genom att använda sökord som exempelvis “enkelbiljett”. Högst upp på sidan erbjuder SL även en särskild funktion, användaren kan välja att logga in på SL:s webbplats för att få ytterligare information, vilket både är allmän information och personlig information som exempelvis rör den enskildes biljetter. https://www.anvandbart.se/ab/byggstenar/ (SÖKmetoden-formulär)
            </p>
            <p>
                En annan logisk navigering på SL:s webbplats är hjälp menyn, vilket i SL:s fall heter kontakta oss och är placerad längst ner på webbplatsen. Denna hjälpmeny är till för att bidra med diverse funktioner som kan vara av vikt för användaren och är fortsatt positionerad längst ner på webbplatsen oavsett vilken sidan användaren befinner sig på [8], [12]. SL:s hjälpmeny består av bland annat kundtjänst och trygghetscentralen. Kundtjänst verkar vara en viktig funktion på webbplatsen då SL skapat navigering till detta både so en huvudmeny samt hjälpmeny vilket visar på att de har i åtanke att göra viktiga funktioner enkla att hitta.
            </p>
            <p>
                SL:s webbsida består inte bara av olika menyer utan innehåller även en löpsedel som är till för att informera om ny och viktig information [8]. Löpsedeln på SL innefattar trafikläge, trafikinformation och aktuella nyheter.
            </p>
            <p>
                Eftersom SL:s webbsida är konsekvent i sin navigering, fungerar den andra centrala menyn “företag” med samma principer. Utöver navigeringen ovan så har SL:s webbsida en logotyp till vänster om huvudmenyerna. Denna logotyp fungerar som en klickbar länk för att användaren alltid ska kunna navigera tillbaka till ingångssidan oberoende på vilken del av SL.se som användaren befinner sig på vilket är en central del i god navigationsdesign. Eftersom det inte är en självklarhet för alla användare all loggan leder till ingångssidan så behöver webbplatsen även ha en synlig sökväg, en textlänk. På SL:s webbsida är denna textlänk döpt till “start” vilket indikerar på att länken leder till samma plats där man startade på webbsidan, vilket då är ingångssidan [13].
            </p>
            <p>
                Webbnavigationen bygger i grund och botten på några få centrala beståndsdelar, på SL.se är den centrala beståndsdelen länkar, länkar utgör den mest grundläggande och dominerande formen av webbnavigation [14].
            </p>
            <p>
                Användaren behöver få det tydligt hur denne ska navigera via länkarna, och med smart design kan det bli mycket lättare att hitta på en sida. Genom att samla länkar och avsiktligt positionera dessa i grupper skapar man olika typer av menyer som gör det lätt för användaren att orientera sig på webbplatsen. Hur en länk ser ut, vad den heter och var den ligger berättar också något, exempelvis om den tar oss till startsidan, nästa sida eller en sida med mer överblick. Och när det finns formulär eller mer avancerade funktioner är det extra viktigt med bra design så att det blir enkelt och smidigt att använda, exempel på detta är SL:s sökverktyg [15].
            </p>
            <p>
                När man skapar en länk är det alltså bra att utgå från en tydlig designmall. Detta gör SL hyfsat men det finns definitivt möjlighet till förbättring. Till att börja med så bör man inte understryka text som inte är länkad, detta för att understrykning indikerar att en text är klickbar. Om man vänder på detta så innebär det alltså att text som är länkad bör vara understruken, något SL gjort i den text i footern som annars hade varit otydlig ifall det är en länk eller ej [16],[17]. För den text som är klickbar men som inte är i stort behov att vara understruken då det redan går att tolka som klickbar, exempelvis en meny, så bör länkarna i regel reagera när man för muspilen över texten. Detta förtydligar att texten är en klickbar länk [18], på SL:s webbplats reagerar olika navigation på olika sätt på ingångssidan, huvudmenyerna blir exempelvis understruken medans rubrikerna till brödtexten blir blå, och de sekundära menyer vars klickbarhet annars är otydlig, detta indikerar på att texten är klickbar vilket i dessa fall tar användaren vidare till en fördjupad del av informationen [19]. Utöver detta finns en rekommendation om att besökta länkar bör ändra färg för att skilja sig från obesökta länkar, detta underlättar för användaren att veta vart på webbplatsen denne navigerat sig [20]. Detta är något SL inte följt i någon mån på sin webbplats vilket jag anser försvårar navigeringen. Detta för att det finns många olika länkar där det krävs många klick för att ta sig till vissa delar, vilket gör att det kan bli svårt för användaren att hitta tillbaka till önskad information ifall man backat och gått tillbaka till ingångssidan.
            </p>
            <p>
                Sammanfattningsvis skulle jag vilja påstå att SL:s navigering är relativt logiskt när man ser till de riktlinjer som finns för en användarvänlig hemsida. Webbsidan är konsekvent, har en tydlig formulering och design på menyer och att de centrala verktygen är placerade på ingångssidan med en hierarki där det viktigaste navigeringsverktygen finns högst upp på sidan till följd av ny och viktig information sedan över till övrig brödtext. Allt detta gör det lätt att förstå strukturen och hitta grundläggande information. Samtidigt upplever jag att mer fördjupande avsnitt ligger lite för djupt och kräver onödigt många klick för att nå, vilket skulle kunna lösas med fler genvägar eller med alternativa ingångar. Samt att länkarna brister lite i design och utformning.
            </p>
        </section>

        <br>
        <section>
            <h2> Bilder </h2>
            <p>
                Det finns ett flertal olika anledningar till att använda bilder på en webbplats. Min tolkning är att SL använder bilder till fyra olika ändamål, som stämningsspridare, för mänsklig anknytning, introduktion och igenkänning.
            </p>
            <p>
                En bild kan vara en stämningsspridare genom att göra en sida mer tilltalande, detta skapar en bekväm miljö för användaren vilket gör det lättare att ta till sig information. Dessa är de bilder SL använder som bakgrundsbild efter man klickat sig vidare på huvudmenyerna, de inte fyller någon direkt funktionalitet för webbsidan mer än att bidra till en välkomnande användarupplevelse. SL använder även bilder på människor, detta är för att bidra till en känsla av mänsklig anknytning, där syftet är att användaren både läser mer och anser webbplatsen som mer trovärdig. När man navigerar runt på webbplatsen ser man att SL använder sig flitigt av introduktions bilder. Dessa bilder används för att introducera användaren för vad som komma skall, exempelvis bild på ett pendeltåg hänvisar till att texten kommer innehålla information om pendeltåg. Denna typ av bilder används även för att locka användaren till den relaterade texten. SL:s webbplats består av mycket text, därför fungerar även bilder för igenkänning för att kunna urskilja webbplatsens sidor utan att behöva läsa igenom massa text. Det finns en annan typ av bilder som SL hade kunnat använda sig av, vilket de inte har gjort, dessa är förklarande bilder. Exempel på förklarande bilder SL kunde ha använt sig av är bilder som tydligt visar hur ett biljettköp på deras app fungerar, istället för att endast ha det i text. [21]. Förklarande bilder är även ett av tillgänglighetskrav i WCAG, punkt 14.2. så här går SL miste om att tillämpa en av dessa krav. [22]
            </p>
            <p>
                Bild och text går hand i hand, detta för att en bildtext bidrar med en förklaring och ger sammanhang till bilden. Bildtexter läses dessutom nästan alltid, vilket gör dem till ett bra sätt att fånga användarnas intresse och få dem att vilja läsa vidare [23]. SL använder sig begränsat av bildtext, så här missar SL möjligheten att förstärka fler av bildernas budskap.
            </p>
            <p>
                Det finns en annan typ av text SL använder sig av till bilderna, men även här väldigt återhållsamt, denna typ av text är alt-text. Alt text är till för att göra bilder på webbplatsen mer tillgänglig [24] (vilket jag går in på i nästa avsnitt “tillgänglighet” i denna uppgift).
            </p>
            <p>
                Sammanfattningsvis tycker jag att SL:s bilder fungerar bra för introduktion och igenkänning men det hade varit användbart med fler bildtexter och konsekvent hantering av alt-text vilket hade förbättrat helhetsintrycket.
            </p>
        </section>

        <br>
        <section>
            <h2> Tillgänglighet </h2>
            <p>
                Tillgängligheten på sl.se kan bedömas utifrån WCAG:s riktlinjer, som syftar till att säkerställa att alla användare oavsett funktionsförmåga ska kunna ta del av innehållet. WCAG består av ett antal olika kriterier men behovet av hur många av dessa en webbplats avser att uppfylla varierar beroende av dess syfte och målgrupp. För att underlätta vilka riktlinjer som en webbplats bör förhålla sig till så är riktlinjerna uppdelade i tre nivåer vilket är A, AA och AAA. A är den mest grundläggande nivån med få och enklare kriterier att uppfylla, dessa kallas prioritet 1 riktpunkter. Nivå AA gör webbplatsen ännu mer tillgänglig än A, då A:s riktpunkter behöver uppfyllas men även ytterligare punkter vilket är prioritet-2 riktpunkter för att nå denna nivå. AAA är den högsta nivån med krav mycket svårare att uppnå [25]. SL uppfyller definitivt inte AAA nivån, men det finns ett flertal av WCAG:s riktlinjer som uppfylls på deras webbplats. SL har en formell tillgänglighetssida och erbjuder språk/format-alternativ som är engelska, teckenspråk, lättläst. Det är ett bra första steg för att göra webbplatsen tillgänglig. WCAG avser även tekniska lösningar som alt-texter, kontraster, semantisk struktur och att webbplatsen ska fungera med skärmläsare [22].
            </p>
            <p>
                WCAG:s första riktlinje avser att multimedia, ljud och bild skall textas i syfte om att fylla samma funktion för användaren i textform för de som exempelvis inte kan uppfatta en bild. Med denna punkt (WCAG 1.1) går vi in på alt-texter återigen. Vid uppbyggnaden av en webbplats bör man använda alt-text vid sin kodning, vid beskrivande bilders lämnas alt raden tom då bilderna endast används i visuellt syfte, men för bilder med ett informerande syfte används en alt-text för att förmedla dess funktion [24]. Jag försökte undersöka hur SL använder sig av alt-text genom att granska SL:s kodning. SL använder sig till viss mån av alt-text vilket gör att den som inte kan se bilderna ändå får en uppfattning av vad dem bidrar med på webbplatsen. Men det finns betydande bilder exempelvis karta över spårtrafik, som saknar alt-text vilket gör dessa bilder otillgängliga för de med exempelvis synskada. WCAG 1.1 bidrar även till att WCAG:s 1.3 riktlinje uppfylls. För att uppfylla denna punkt krävs det att innehållet i webbplatsen går att få uppläst för att vara tillgängligt för exempelvis synskadade eller de med dyslexi eller för de med övriga anledningar till att de har försvagade läskunskaper. SL erbjuder ingen egen funktion för detta och förlitar sig förmodligen på de redskap som redan finns tillgängligt på annat håll. Men med hjälp av alt-text kan hjälpmedel som exempelvis voice over, utöver det textade innehållet, läsa upp bilder [22].
            </p>
            <p>
                Den andra riktlinjen hos WCAG inriktar sig på färg och kontrast. Textfärg kan hjälpa till att förmedla olika budskap. Exempelvis kan varningar skrivas med röd text för att verkligen uppmärksamma läsaren, medan blå text är vanligt för att förtydliga vad som är länkar. Men färgen får inte vara det enda som förmedlar dessa budskap då det kan vara svårt för en färgblind att uppfatta vissa färger. Här skulle jag vilja påstå att SL:s webbsida presterar väl. Istället för att endast använda sig av färger för att förmedla viktig information använder de sig istället för symboler vilket går att se under trafikläge på störningar. Som jag redan gått in på under navigering så har SL tydliga länkar, som ersättning för att betona länkar med blå färg har de istället understrukit de. En annan viktig aspekt för att göra webbsidan läsbar är att det ska vara en tydlig kontrast mellan bakgrund och innehåll. På ingångssidan har SL en bakgrundsbild från en tunnelbanestation. Att skriva text direkt på bilden hade gett en svag kontrast så SL har valt att lägga innehållet i en container över bilden vilket ökar tydlighet och läsbarhet då det skapar en större kontrast. För att avgöra ifall kontrasten mellan övrig text och bakgrund är tillräckligt använde jag mig av color contrast checker genom att söka på textstorlek och färger på SL:s webbsida så “contrast ratio” räknas ut. På webbsidan går det att se ifall man följer WCAG:s kontrast ratio vilket SL gör. [26], [22].
            </p>
            <p>
                Den tredje riktlinjen berör webbplatsens uppbyggnad och utseende. Denna punkt berör användaren indirekt och gör det möjligt för funktionsnedsatta att kunna använda olika webbläsare och hjälpmedel. För att andra system och programvaror ska kunna användas behöver de kunna tolka webbplatsen. Med hjälp av att använda sig av en standardiserad uppbyggnad så är detta möjligt, därför har WCAG med HTML-standarden som en riktlinje [27], [22]. Genom att granska SL:s kod kan man se att dem tillämpar denna riktlinje. SL använder även CSS som formatmall vilket också är en del av riktlinjerna, att följa en formatmallsstandard för att uppnå avsedd layout och prestation på ett flertal olika webbläsare [28], [22]. För att göra webbplatsen ännu mer tillgänglig bör man med hjälp av HTML och CSS göra rubriker och menyer i text istället för bild för att strukturen ska bli tydlig av olika system och kunna tolkas, samt vara lättavläsliga för hjälpmedel och användare. Med en kombination av dessa och med rätt kodning så har SL även gjort sin webbplats anpassningsbar. Den är responsiv och konsekvent i designen utefter vilken enhet som används, vare sig det är en dator, ipad eller en mobiltelefon. [29], [30].
            </p>
            <p>
                Det är lätt att gå in i detalj när man ser till WCAG:s riktlinjer eftersom riktlinjerna är många och öppnar för en mer ingående genomgång. De har utöver det i ovan stycken andra hjälpmedel som ökar tillgängligheten. De har alternativ som engelska, teckenspråk och lättläst som också är en del av WCAG:s riktlinjer. SL har också inmatningsstöd som förtydligar för användaren vad som behöver matas in, som på deras reseplanerare eller vid personlig inloggning, samt att det ges felmeddelande vid felskriven inmatning. Webbplatsen har även tillgänglighetsanpassningar genom att vissa risker inte finns med, SL har inget på sin webbplats som riskerar att orsaka ett krampanfall, som exempelvis snabbt och starkt blinkande videomaterial. SL följer alltså ett flertal riktlinjer, men långt ifrån alla. De finns människor med motoriska svårigheter där navigering med tangentbord hade kunnat underlätta att ta sig runt på en webbplats, i detta fall erbjuder inte SL så mycket mer än att användaren kan scrolla upp och ner på webbplatsen med hjälp av tangenter. För de med nedsatt syn är det betydande att kunna ändra textstorlek utefter behov, något som inte är möjligt på SL:s aktuella webbplats [22].
            </p>
            <p>
                Sammanfattningsvis anser jag att SL har flera styrkor när det gäller tillgänglighet, de tillämpar fler av WCAG:s riktlinjer och har anpassat webbplatsen för att vara inkluderande för människor med behov av extra stöd, men vill ändå notera att SL har flera centrala brister.
            </p>
        </section>

        <br>
        <section>
            <h2> Responsivitet </h2>
            <p>
                Att använda relativa enheter istället för absoluta enheter är en del av WCAG:s riktlinjer. Absoluta enheter som cm kommer alltid motsvara samma fysiska mått, medans relativa enheter som px och % gör att en responsiv webbplats anpassar sig utefter enhetens skärm, exempelvis kommer 50% alltid vara enhetens halva skärm oavsett om det är på en dator eller mobil [22]. För att snabbare få en överblick av webbsidan bör en webbsida inte vara bredare än 760px, detta är för att webbsidans innehåll ska få plats på skärmen utan att användaren ska behöva scrolla i sidled [31]. SL förhåller sig till båda dessa och har med hjälp av grid och flexbox gjort weppblatsen responsiv på olika skärmstorlekar. Jag har testat SL:s responsivitet både på mobiltelefon samt på dator i olika storlekar [1].
            </p>
        </section>

        <br>
        <section>
            <h3> Referenser</h3>
            <!-- href för extern länk-->
             <!-- target för att länken ska öppnas i nytt fönster-->
              <!-- rel för att skydda mot säkerhetsrisker vid öppnandet av nytt fönster -->
            <p>
                [1] SL, “SL: Kollektivtrafik i Stockholms län,” sl.se, [Online]. Tillgänglig: 
                <a href="https://sl.se/" target="_blank" rel="noopener noreferrer">https://sl.se/</a>  
                [Hämtad: 2025-09-13]
            </p>
            <p>
               [2] T. Sundström, “1, De fyra dörrarna,” anvandbart.se, 2005 [Online]. Tillgänglig: 
               <a href="https://www.anvandbart.se/ab/fyra-dorrar/" target="_blank" rel="noopener noreferrer">https://www.anvandbart.se/ab/fyra-dorrar/</a>
               [Hämtad: 2025-09-13] 
            </p>
            <p>
                [3] T. Sundström, “6.1, Vad är användarens mål?,” anvandbart.se, 2005 [Online]. Tillgänglig: 
                <a href="https://www.anvandbart.se/ab/mal/" target="_blank" rel="noopener noreferrer">https://www.anvandbart.se/ab/mal/</a>  
                [Hämtad: 2025-09-13]
            </p>
            <p>
                [4] T. Sundström, “5, Vad skall göras?,” anvandbart.se, 2005 [Online]. Tillgänglig: 
                <a href="https://www.anvandbart.se/ab/vad-gora/" target="_blank" rel="noopener noreferrer">https://www.anvandbart.se/ab/vad-gora/</a> 
                [Hämtad: 2025-09-13]
            </p>
            <p>
                [5] T. Sundström, “28.1.1, Skriv information och instruktioner på lättläst och gärna andra språk” anvandbart.se, 2005 [Online]. Tillgänglig: 
                <a href="https://www.anvandbart.se/ab/lattlast/" target="_blank" rel="noopener noreferrer">https://www.anvandbart.se/ab/lattlast/</a>  
                [Hämtad: 2025-09-14]
            </p>
            <p>
                [6] T. Sundström, “6, Vem är användaren?,” anvandbart.se, 2005 [Online]. Tillgänglig: 
                <a href="https://www.anvandbart.se/ab/vem-anvandare/" target="_blank" rel="noopener noreferrer">https://www.anvandbart.se/ab/vem-anvandare/</a>  
                [Hämtad: 2025-09-14]
            </p>
            <p>
                [7] T. Sundström, “65.1, WCAG:s riktlinjer och riktpunkter,” anvandbart.se, 2005 [Online]. Tillgänglig: 
                <a href="https://www.anvandbart.se/ab/wcag-rikt/" target="_blank" rel="noopener noreferrer">https://www.anvandbart.se/ab/wcag-rikt/</a>  
                [Hämtad: 2025-09-14]
            </p>
            <p>
                [8] T. Sundström “32, Navigation,” anvandbart.se, 2005 [Online]. Tillgänglig:
                <a href="https://www.anvandbart.se/ab/navigation/" target="_blank" rel="noopener noreferrer">https://www.anvandbart.se/ab/navigation/</a>  
                [Hämtad: 2025-09-14]
            </p>
            <p>
                [9] T. Sundström “32.10, Global meny,” anvandbart.se, 2005 [Online]. Tillgänglig: <a href="https://www.anvandbart.se/ab/global-meny/" target="_blank" rel="noopener noreferrer">https://www.anvandbart.se/ab/global-meny/</a> 
                [Hämtad: 2025-09-14]
            </p>
            <p>
                [10] T. Sundström “31.1, Bunta ihop och döpa,” anvandbart.se, 2005 [Online]. Tillgänglig: 
                <a href="https://www.anvandbart.se/ab/bunta-ihop/" target="_blank" rel="noopener noreferrer">https://www.anvandbart.se/ab/bunta-ihop/</a>  
                Hämtad: 2025-09-14]
            </p>
            <p>
                [11] T. Sundström “33.14, Funktion,” anvandbart.se, 2005 [Online]. Tillgänglig: 
                <a href="https://www.anvandbart.se/ab/funktion/" target="_blank" rel="noopener noreferrer">https://www.anvandbart.se/ab/funktion/</a>  
                [Hämtad: 2025-09-14]
            </p>
            <p>
                [12] T. Sundström “32.11, Hjälpmeny,” anvandbart.se, 2005 [Online]. Tillgänglig: 
                <a href="https://www.anvandbart.se/ab/hjalpmeny/" target="_blank" rel="noopener noreferrer">https://www.anvandbart.se/ab/hjalpmeny/</a>  
                [Hämtad: 2025-09-14]
            </p>
            <p> 
                [13] T. Sundström “32.4.1, Besökaren skall kunna ta sig direkt till ingångssidan från alla sidor, via logotypen och en textlänk,” anvandbart.se, 2005 [Online]. Tillgänglig: 
                <a href="https://www.anvandbart.se/ab/hem-lank/" target="_blank" rel="noopener noreferrer">https://www.anvandbart.se/ab/hem-lank/</a> 
                [Hämtad: 2025-09-14]
            </p>
            <p>
                [14] T. Sundström “32.1, Navigationens byggstenar,” anvandbart.se, 2005 [Online]. Tillgänglig:
                <a href="https://www.anvandbart.se/ab/byggstenar/" target="_blank" rel="noopener noreferrer">https://www.anvandbart.se/ab/byggstenar/</a>  
                [Hämtad: 2025-09-14]
            </p>
            <p>
                [15] T. Sundström “32.2, Navigationsformer,” anvandbart.se, 2005 [Online]. Tillgänglig: 
                <a href="https://www.anvandbart.se/ab/navigationsformer/" target="_blank" rel="noopener noreferrer">https://www.anvandbart.se/ab/navigationsformer/</a> 
                [Hämtad: 2025-09-14]
            </p>
            <p>
               [16] T. Sundström “32.3.8, Stryk aldrig under text som inte är länkad,” anvandbart.se, 2005 [Online]. Tillgänglig: 
               <a href="https://www.anvandbart.se/ab/understryk-ej/" target="_blank" rel="noopener noreferrer">https://www.anvandbart.se/ab/understryk-ej/</a>  
               [Hämtad: 2025-09-14] 
            </p>
            <p>
                [17] T. Sundström “32.3.9, Stryk under den text som är länkad,” anvandbart.se, 2005 [Online]. Tillgänglig:
                <a href="https://www.anvandbart.se/ab/understryk-lank/" target="_blank" rel="noopener noreferrer"> https://www.anvandbart.se/ab/understryk-lank/</a>  
                [Hämtad: 2025- 09-14]
            </p>
            <p>
                [18] T. Sundström “32.3.10, Länken bör reagera när pekaren förs över den,” anvandbart.se, 2005 [Online]. Tillgänglig: 
                <a href="https://www.anvandbart.se/ab/lankreaktion/" target="_blank" rel="noopener noreferrer">https://www.anvandbart.se/ab/lankreaktion/</a>  
                [Hämtad: 2025-09-14]
            </p>
            <p>
                [19] T. Sundström “32.3.11, Använd inte blått eller lila som färg på text som inte är länkad,” anvandbart.se, 2005 [Online]. Tillgänglig: 
                <a href="https://www.anvandbart.se/ab/fargad-text/" target="_blank" rel="noopener noreferrer">https://www.anvandbart.se/ab/fargad-text/</a> 
                [Hämtad: 2025-09-14]
            </p>
            <p>
                [20] T. Sundström “32.3.12, Besökta och obesökta länkar skall ha olika färg,” anvandbart.se, 2005 [Online]. Tillgänglig:
                <a href="https://www.anvandbart.se/ab/lankfarg/" target="_blank" rel="noopener noreferrer">https://www.anvandbart.se/ab/lankfarg/</a>  
                [Hämtad: 2025-09-14]
            </p>
            <p>
                [21] T. Sundström “13.1.1, Använd bilder,” anvandbart.se, 2005 [Online]. Tillgänglig: 
                <a href="https://www.anvandbart.se/ab/anvand-bilder/" target="_blank" rel="noopener noreferrer">https://www.anvandbart.se/ab/anvand-bilder/</a> 
                [Hämtad: 2025-09-15]
            </p>
            <p>
                [22] T. Sundström “65.1, WCAG:s riktlinjer och riktpunkter,” anvandbart.se, 2005 [Online]. Tillgänglig: 
                <a href="https://www.anvandbart.se/ab/wcag-rikt/" target="_blank" rel="noopener noreferrer">https://www.anvandbart.se/ab/wcag-rikt/</a> 
                [Hämtad: 2025-09-15]
            </p>
            <p>
                [23] T. Sundström “13.2.1, Ge bilden en bildtext,” anvandbart.se, 2005 [Online]. Tillgänglig: 
                <a href="https://www.anvandbart.se/ab/skriv-bildtext/" target="_blank" rel="noopener noreferrer">https://www.anvandbart.se/ab/skriv-bildtext/</a>  
                [Hämtad: 2025-09-15]
            </p>
            <p>
                [24] T. Sundström “13.3.1, Bilder skall ha alt-text,” anvandbart.se, 2005 [Online]. Tillgänglig: 
                <a href="https://www.anvandbart.se/ab/alt/ " target="_blank" rel="noopener noreferrer">https://www.anvandbart.se/ab/alt/ </a> 
                [Hämtad: 2025-09-15]
            </p>
            <p>
                [25] T. Sundström “65, WCAG - Standard för tillgänglighet,” anvandbart.se, 2005 [Online]. Tillgänglig: 
                <a href="https://www.anvandbart.se/ab/wcag/" target="_blank" rel="noopener noreferrer">https://www.anvandbart.se/ab/wcag/</a>  
                [Hämtad: 2025-09-20]
            </p>
            <p>
                [26] Level Access “Color contrast checker | Boost readability for all users,” levelaccess.com, 2022 [Online]. Tillgänglig:
                <a href="https://www.levelaccess.com/color-contrast-checker-new/?utm_campaign=G_S_ADA_EMEA&utm_content=ADA_Tool&adset_id=185812323811&utm_ad=754540231123&ad_id=754540231123&utm_id=22595482026&campaign_id=22595482026&keyword_id=kwd-322933611749&matchtype=p&device=c&GeoLoc=9067815&IntLoc=&placement=&network=g&utm_source=google&utm_medium=cpc&utm_term=ada%20compliance%20tools&utm_campaign=G_S_ADA_EMEA&hsa_cam=22595482026&hsa_grp=185812323811&hsa_ad=754540231123&hsa_src=g&hsa_tgt=kwd-322933611749&hsa_kw=ada%20compliance%20tools&hsa_mt=p&hsa_net=adwords&hsa_ver=3&hsa_acc=4319570901&gad_source=1&gad_campaignid=22595482026&gbraid=0AAAAADQ__bzQ0nj_Xm48J6X_YEK6sZTz_&gclid=EAIaIQobChMI2uWh75TmjwMV1xeiAx1M2yX5EAAYASABEgLFcPD_BwE" target="_blank" rel="noopener noreferrer">https://www.levelaccess.com/color-contrast-checker-new/?utm_campaign=G_S_ADA_EMEA&utm_content=ADA_Tool&adset_id=185812323811&utm_ad=754540231123&ad_id=754540231123&utm_id=22595482026&campaign_id=22595482026&keyword_id=kwd-322933611749&matchtype=p&device=c&GeoLoc=9067815&IntLoc=&placement=&network=g&utm_source=google&utm_medium=cpc&utm_term=ada%20compliance%20tools&utm_campaign=G_S_ADA_EMEA&hsa_cam=22595482026&hsa_grp=185812323811&hsa_ad=754540231123&hsa_src=g&hsa_tgt=kwd-322933611749&hsa_kw=ada%20compliance%20tools&hsa_mt=p&hsa_net=adwords&hsa_ver=3&hsa_acc=4319570901&gad_source=1&gad_campaignid=22595482026&gbraid=0AAAAADQ__bzQ0nj_Xm48J6X_YEK6sZTz_&gclid=EAIaIQobChMI2uWh75TmjwMV1xeiAx1M2yX5EAAYASABEgLFcPD_BwE</a>
                [Hämtad: 2025-09-20]
            </p>
            <p>
                [27] T. Sundström “78.1.1, WCAG - Följ HTML-standarden,” anvandbart.se, 2005 [Online]. Tillgänglig: 
                <a href="https://www.anvandbart.se/ab/standard-html/ " target="_blank" rel="noopener noreferrer">https://www.anvandbart.se/ab/standard-html/ </a> 
                [Hämtad: 2025-09- 20]
            </p>
            <p>
                [28] T. Sundström “79.1.3, Följ formatmallsstandarden,” anvandbart.se, 2005 [Online]. Tillgänglig: 
                <a href="https://www.anvandbart.se/ab/standard-css/" target="_blank" rel="noopener noreferrer">https://www.anvandbart.se/ab/standard-css/ </a>
                [Hämtad: 2025-09- 20]
            </p>
            <p>
                [29] T. Sundström “12.6.1, Gör rubriken som text,” anvandbart.se, 2005 [Online]. Tillgänglig: 
                <a href="https://www.anvandbart.se/ab/textrubrik/ " target="_blank" rel="noopener noreferrer">https://www.anvandbart.se/ab/textrubrik/ </a>
                [Hämtad: 2025-09-20]
            </p>
            <p>
                [30] T. Sundström “32.9.4, Gör menyer med text, inte med bilder,” anvandbart.se, 2005 [Online]. Tillgänglig: 
                <a href="https://www.anvandbart.se/ab/test-meny/" target="_blank" rel="noopener noreferrer">https://www.anvandbart.se/ab/test-meny//</a>  
                [Hämtad: 2025- 09-20]
            </p>
            <p>
                [31] T. Sundström “21.1.2, Gör inte sidorna bredare än 760 pixlar,” anvandbart.se, 2005 [Online]. Tillgänglig: <a href="https://www.anvandbart.se/ab/sidbredd/" target="_blank" rel="noopener noreferrer">https://www.anvandbart.se/ab/sidbredd/</a> 
                [Hämtad: 2025-09- 20]
            </p>
        </section>

        <br>
        <footer>
            <h4>Tack för din läsning!</h4>
            <!--Ingen target eller rel, sidan ska inte öppnas i nytt fönster-->
            <p>
                Detta var min analys för uppgift 1a.  
            </p>
            <p>
                Klicka <a href="index.html">här</a> för att komma tillbaka till sidan för presentationen.
            </p>
        </footer>
    </body>
</html>